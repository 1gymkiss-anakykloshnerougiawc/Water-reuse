# Water-reuse
Αποθετήριο 1ου Γυμνασίου Κισσάμου για το έργο "ΑΝΑΚΥΚΛΩΣΗ ΝΕΡΟΥ ΓΙΑ ΧΡΗΣΗ ΣΤΗΝ ΤΟΥΑΛΕΤΑ"

Σε παγκόσμιο επίπεδο το πόσιμο νερό είναι ένα αγαθό που χρήζει προστασίας . Σε μεγάλες περιοχές στον πλανήτη (π.χ. Αφρική) οι ποσότητες του πόσιμου νερού είναι ελάχιστες. Σήμερα θεωρείται δεδομένο σε όλο τον κόσμο ότι η σπατάλη του πόσιμου νερού πρέπει να αποφεύγεται.
Στην χώρα μας σε πολλές περιοχές, όπως είναι τα νησιά μας, το πόσιμο νερό είναι πολύτιμο. Ιδιαίτερα στα τουριστικά νησιά  τους καλοκαιρινούς μήνες ο πληθυσμός τους πολλαπλασιάζεται λόγω του τουρισμού, και άρα οι ανάγκες τόσο για πόσιμο νερό, όσο και για την καθημερινή υγιεινή αυξάνονται. Γι’αυτό επιβάλλεται να χρησιμοποιηθούν διάφοροι τρόποι προμήθευσης του.
Τέτοιοι τρόποι είναι οι λιμνοδεξαμενές συλλογής βρόχινου νερού, οι γεωτρήσεις, η αφαλάτωση του θαλασσινού νερού ακόμα και η μεταφορά του με πλοία. Σε αυτές τις περιπτώσεις, απαιτείται ενέργεια (ηλεκτρική, ντίζελ) για την παραγωγή του νερού και την μεταφορά του. Αλλά και σε όλη τη χώρα το νερό για να μπορέσει να τροφοδοτήσει οικίες, καταστήματα, ξενοδοχεία κ.α., αν δεν έρχεται με φυσική ροή από υψηλότερο μέρος, πρέπει  να  μεταφερθεί και να ανέβει στο απαραίτητο ύψος με ηλεκτρικές αντλίες, άρα να καταναλώσουμε ενέργεια, για να έχει ικανοποιητική πίεση. 
Η ιδέα μας είναι να παρέμβουμε στη διαδρομή του ελαφρώς χρησιμοποιημένου νερού (υγιεινή χεριών, σώματος, κουζίνας και πλυντήριο) ,πριν αυτό καταλήξει στην αποχέτευση.
 Δηλαδή να συλλέξουμε το χρησιμοποιημένο νερό και να το χρησιμοποιήσουμε ξανά στην τουαλέτα της οικίας ή του ξενοδοχείου τροφοδοτώντας με αυτό το καζανάκι της τουαλέτας.
 Αν ένα καζανάκι χωρητικότητας 5 λίτρων ενός δωματίου ξενοδοχείου τριών ατόμων χρησιμοποιηθεί για παράδειγμα 20 φορές την ημέρα και το ξενοδοχείο έχει 100 δωμάτια μπορούμε να εξοικονομήσουμε 10.000 λίτρα πόσιμου νερού κάθε μέρα.
Άρα πιστεύουμε ότι γίνεται αντιληπτό ότι με αυτόν τον τρόπο θα εξοικονομήσουμε μεγάλες ποσότητες πόσιμου νερού, αλλά και ενέργειας.
Περιγραφή
Μόλις γίνει χρήση νερού στο νιπτήρα, αρχίζει να γεμίζει το δοχείο συλλογής του χρησιμοποιημένου νερού. Όταν αυτό φτάσει σε προκαθορισμένο ύψος, η ηλεκτρική αντλία αρχίζει να το στέλνει στην κεντρική δεξαμενή. Με το που αποκτήσει ικανή ποσότητα νερού ένα πράσινο led ανάβει και η βαλβίδα πόσιμου νερού προς το καζανάκι κλείνει και ανοίγει η βαλβίδα τροφοδοσίας του από τη δεξαμενή ανακύκλωσης.
Μόλις η δεξαμενή γεμίσει, ο αισθητήρας απόστασης δίνει εντολή στο ρελέ της αντλίας να σταματήσει αυτή να λειτουργεί. Αν η δεξαμενή αδειάσει ένα κόκκινο led ανάβει, η ηλεκτρική βαλβίδα του ανακυκλούμενου νερού κλείνει και ανοίγει η βαλβίδα του πόσιμου νερού προς το καζανάκι.
 Ο έλεγχος  του συστήματος γίνεται μέσω ενός Arduino. Είσοδοι στο Arduino είναι οι αισθητήρες απόστασης με υπέρηχους και έξοδοι είναι τα ρελέ της αντλίας  και των βαλβίδων καθώς και τα δύο led .
Για να υλοποιηθεί η ιδέα, απαιτείται:
1.	Ένα δοχείο συλλογής του νερού μετά τη χρήση του από τον νιπτήρα, τον νεροχύτη και την μπανιέρα ή την ντουζιέρα
2.	Μία αντλία και σωληνώσεις και τη μεταφορά του στην οροφή της οικίας ή του ξενοδοχείου
3.	Μία δεξαμενή συλλογής του χρησιμοποιημένου νερού
4.	Ηλεκτρικές βαλβίδες ελέγχου νερού
 
5.	Ηλεκτρονικό σύστημα ελέγχου της συλλογής και της διοχέτευσης του ανακυκλωμένου νερού στην τουαλέτα
 
Απαιτούμενα υλικά και κόστος:
•   	Ηλεκτρική αντλία 12V   Κόστος 20€
•       4 Ρελέ   Κόστος 15€
•       3 ηλεκτρικές βαλβίδες ελέγχου ροής  Κόστος 45€
•       Πλαστικές σωλήνες   Κόστος 10€
•       Καλώδιο 0,75mm   Κόστος 4€
•       Ακροδέκτες   Κόστος 2€
•       3 Αισθητήρες απόστασης με υπέρηχους   Κόστος 20€
•       2 led   Κόστος 1€
•       Μπαταρία 12V   Κόστος 15€
•       4 μικρά πλαστικά δοχεία για προσομοίωση νιπτήρα, καζανάκι, τουαλέτας και δεξαμενής   Κόστος 20€
•       Arduino Uno 3   Κόστος 10€
 
Σύνολο: 162€
